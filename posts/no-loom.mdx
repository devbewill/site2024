---
title: Vi prego! No loom..
date: "2025.03.11"
description: non posso fare un loom.
tags: ["JetHR", "boomer"]
---

Ciao JetHR!
Avete chiesto di fare un Loom per dire qualcosa che sia diverso dal solito, qualcosa che vi spinga ad avere almeno un briciolo di curiosità e non sia scontato in una candidatura, ecco questo è il mio modo.

Sono 20 anni che lavoro nel digital, prima come freelance, poi come frontend in una multinazionale e successivamente come product manager a vari livelli, in varie aziende e con sempre maggiori responsabilita.

Amo il digital, amo vedere prodotti che si evolvono e adoro sapere che almeno in parte è merito mio a prescindere dal cappello che indosso su linkedin, quello che voglio fare e che (credo) di saper fare è semplificare, rendere le cose semplici, a volte talmente tanto che mi do la zappa sui piedi da solo ma oggi sono qui per chiedervi di mettermi alla prova, di darmi una possibilità di entrare a far parte di una realtà che sicuramente ha un carattere forte e sa far passare chiaramente quale sia la value proposition.

- Non vi dirò che sono il migliore (non lo sono sicuro)
- Non vi dirò che parlo 5 lingue e che ho fatto MBA all'estero (parlo italiano bene e inglese meno)
- Non vi dirò che se non mi prendete in considerazione a perderci sarete voi (però ammetto di pensarlo)

Invece vi dirò onestamente perchè sto mandando questa candidatura.
Ho mandato 100cv su linkedin per aziende di cui neanche si capiva cosa cercassero senza avere un riscontro ma l'unica nella quale ho pensato di sentirmi a mio agio era JetHR e i motivi sono:

- conosco Vanni e so che "spacca" anche se gli sto antipatico e non ricambia la stima
- il fluent english non serve.
- ho lavorato 4 anni in Fiscozen e mi è piaciuto molto capire come trasformare fiumi di parole di guide AdE in un form con soli 3 campi da richiedere al cliente.
- sono disoccupato per la prima volta dopo 20 anni e ho una bimba di 3 anni, una scuola privata e un mutuo sulle spalle e non ho una famiglia a cui chiedere supporto di alcun tipo.
- il full-remote mi aiuterebbe con la bimba ma soprattutto è un forte messaggio di azienda che vuole risultati e non gente che cazzeggia dalle 09 alle 18. (io comunque sarei uno dei pochi che preferirebbe andare in ufficio se possibile)
- sono stufo di cambiare azienda ogni 2 anni e voglio rimanere ed investire sul lungo periodo (voglio che siate il mio ETF)

parliamoci, fatemi fare un test, conosciamoci di persona, qualunque cosa ma datemi una possibilità prima di passare al prossimo.

Se passate oltre comunque, peccato ma in bocca al lupo per tutto.
